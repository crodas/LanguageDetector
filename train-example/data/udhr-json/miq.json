{
  "lang": "miq",
  "language": "Mískito",
  "xmlns": "http://www.unhchr.ch/udhr",
  "title": "Upla sut Raitka nani ba Tasba aiska laka ba Bapuia",
  "note": [
    {
      "para": "Asla Takanka tara ba Naha Upla sut Raitka nani ba Tasba aiska laka ba Bapuia,\nSut lukanka baku, upla sut, kantri nani sut, trai kaikaia; baku, kKumi bani, dakni nani bani, nahara kat luki, tabaikaia, Smalkanka bak, kul nani bak, naha Raitka nani ba, Bara, Prika laka naniba, pramis kum Dauki, kantri laka nani bilkak, at apia, tasba, aiska, laka, nani bilkak, atsa, yaka kakaira takaia bara kulkaia wan kantri nani bui."
    }
  ],
  "preamble": {
    "title": "",
    "para": ""
  },
  "article": [
    {
      "title": "Kulkanka 1",
      "para": "Upla sut ba kulkanka lakara, airaitka nanira bara pri, sin, aikuki, baku takisa. Bamna sins laka bri baku, lukanka bain pri baku aimuihni lakara, pana pana tabaikan kaiasa."
    },
    {
      "title": "Kulkanka 2",
      "para": "Naha lakara pas taurá wisa, upla baniba airaitka brisa, bara sin, pri san: nisanka kulkras, taya maplika kulkras, mairin sapa waikna sapa kulkras, bila aisanka kulkras, ani gadkara mayuni sapa kulkras, aipulitikka lukanka ba, apia sa kaka, dia dia dukya kabia sin kulkras, wan tasbaya wina sapa, yuya kira sapa, wan tasbayara baikan sapa, apia kaka, dia dia walanatkara sin kulkras kira.\nBaku sin wan kantri pulitik ka laka bui sin, wan kantri laka nani bui sin, apia kaka, tasba aiska laka mita sin, apia laka, ani tasbayara iwi ba bui sin upla kumira sin mayara kulkan kaia apia sa. Bamna kantri wala nani natkara iwi bara, kankri wala laka munhtara iwiba, alba laka natkara nanira iwiba sin saura baku kulkan kaia apia sa."
    },
    {
      "title": "Kulkanka 3",
      "para": "Upla sut ba airaitka brisa airayaka kum brieia pri lakara iwaia upla baku, aimain kira kaia."
    },
    {
      "title": "Kulkanka 4",
      "para": "Sip apia upla kum alba lakara kaia, bamna, baha natkara yus munan kaia sin, kan baha laka apu sa."
    },
    {
      "title": "Kulkanka 5",
      "para": "Upla kumi sinra, sip apia sa uba saura munan kaia, silak mankan kaia, swira pask an, an upla apia baku munaia."
    },
    {
      "title": "Kulkanka 6",
      "para": "Upla bani ai raitka brisa anira kabia sin lâkat upla baku kulkan kaia."
    },
    {
      "title": "Kulkanka 7",
      "para": "La mawanra sut ba kumi kulkan sa, bara kumi bani la ba bui aikuki baku main kaikisa, upla sut ba airaitka brisa aikuki baku main kaikan kaia, wala nani bui mayara kulkan kabiara sin; naha laka tara bapanna kulkras baku."
    },
    {
      "title": "Kulkanka 8",
      "para": "Upla sut la airaitka brisa tabaikanka uplika pain kum brikaia, wan kantri laka mawanra, baku mika sipsa airaitka nani kulkras munbia sin, la kulkan ka ba brih wabia."
    },
    {
      "title": "Kulkanka 9",
      "para": "Upla kumi sin, sip apia sa ban kakalhni silak ra mangki saura munaia."
    },
    {
      "title": "Kulkanka 10",
      "para": "Upla sutba, airaitka brisa, wala nani baku, upla sut mawanra, an la kum taibanka apu kira bui aiturka ba walan kaia. Baku mika airaitka nani, bara, witin daukaia dukia nani ba marikan kabia,m apia kaka, dia dia saurka dukiara munansa kapa sip kabia laki kaikaia."
    },
    {
      "title": "Kulkanka 11",
      "orderedlist": {
        "listitem": [
          {
            "para": "Upla bani ba, dia dia saurka dudiara laura lulkansa bara, airaitkabrisapas taura aiturkaba aisaia sip kabia, kau taibi munras bara, la tankaba kat, baku mika, bilka nani yâban kaiasa, upla sut mawanra, bapi buaia sip kaia."
          },
          {
            "para": "Upla kumira sin, saura munan kaia apiasa pât kum dukiara, daukanka ba puyara, saura pali kulkan apia sa kaka, wan kantry raitka nani bui sin, ba wisi sin, saurka uba tara kulkan kaia apia sa, baha pât kaba dukiara."
          }
        ]
      }
    },
    {
      "title": "Kulkanka 12",
      "para": "Upla bani Rayakaba, Wala bui turban kaia apiasa, Tâika nanira kabia sinm, watla bilara kabia sin, dukya nanira kabia sin ki, apia kaka, nina sauhkaia, rispik ka alahbaia; upla bani ba, airaitka brisa, baha nani saurka mapara la bui main kaikaia."
    },
    {
      "title": "Kulkanka 13",
      "orderedlist": {
        "listitem": [
          {
            "para": "Upla bani ba airaitka brisa, pri pali taukaia bara, kantri bilara tasba kum bri kaia, iwaia lahma."
          },
          {
            "para": "Upla bani ba, airaitka brisa aitasbaya wina taki waia, bara, kli balaia, dimaia sin."
          }
        ]
      }
    },
    {
      "title": "Kulkanka 14",
      "orderedlist": {
        "listitem": [
          {
            "para": "Bankra dia dia patka dukiara nina blikisa kaka, upla bani ba, airaitka brisa, natka kumpliki, tasba wala kum distika makabaia, wala nani baku auya pah iwikaia dukiara."
          },
          {
            "para": "La nani bui pat bahki nani kulkanba dukiara ban sin Tasba Aiska Asla Takanka brinka nani bara lukanka ta nani ba kulkras kira, naha Raitkana makabaia."
          }
        ]
      }
    },
    {
      "title": "Kulkanka 15",
      "orderedlist": {
        "listitem": [
          {
            "para": "Upla baniba, airaitka brisa kantri kumra iwikaia apia kaka, kantri walara iwaia lukankaba yabalka prakan kaiasa."
          },
          {
            "para": ""
          }
        ]
      }
    },
    {
      "title": "Kulkanka 16",
      "orderedlist": {
        "listitem": [
          {
            "para": "Waikna bani, mairin bani ba, airaitka brisa pyua alkansa bara, nisanka kulkras, ani kantrikara iwiba kulkras, ani Gadkara mayuniba kulkras kira, sipsa marittakaia; sahwaia sin, baku mika, marit takansa bara, apia, mahka wal swibia sinki wal baku iwaiasa."
          },
          {
            "para": "Marit laka daukan, kabia marit uplika naniba, aikupya wilinkira sakaka."
          },
          {
            "para": "Panli laka, upia sut wina kau yamnika bak sakan dukia kumsa, bamna, upla sut bui, Gabament bui sin main pali kaikan kaiasa."
          }
        ]
      }
    },
    {
      "title": "Kulkanka 17",
      "orderedlist": {
        "listitem": [
          {
            "para": "Upla bani ba airairka brisa aidukia pawaia lahma brikaia, yakan lakara, bamna, upla wala nani aikuki asla lakara sin."
          },
          {
            "para": "Upla kumi ra sin, Aidukia Pawaia lahma pat taki ba, yabalka prakaia."
          }
        ]
      }
    },
    {
      "title": "Kulkanka 18",
      "para": "Upla bani ba, ai raitka brisa pri lakara dia dia lukaia, lukanka pain nani brikaia, bara, ani ani Gadkara lukaia, naha raitkana ra luki sipsa Gad Wala nani ra lukaia, upla nanira marikaia sipkabia; yakan kabia, upla wala sin, Aikulkanka aikuki kabia sin; upla nani mawanra, prakan ra dauki kaia, lahma, kulkaia, lahma, bara, laki kaikaia mata kabia sin."
    },
    {
      "title": "Kulkanka 19",
      "para": "Upla sutba, airaitka brisa prikaia ailukankara aisankara; naha raitkara aisisa, dia dia lukanka dukiara, upla kumira sin warbras kaia sa tanka plikaia sip kaia, dia dia turiba nu kaia, bara, wala nanira maisapakaia, kantry ka kulkras, dia dia bilkak kat kabia sin."
    },
    {
      "title": "Kulkanka 20",
      "orderedlist": {
        "listitem": [
          {
            "para": "Upla bani ba, airaitka brisa pri lakara aslatakanka kum daukaia, bara, aslatakanka lamni laka kat brikaia."
          },
          {
            "para": "Upla kumi sin, sip apia sa, taibi munankaia asla takanka kumra tilara kaia."
          }
        ]
      }
    },
    {
      "title": "Kulkanka 21",
      "orderedlist": {
        "listitem": [
          {
            "para": "Upla sutba, airaitka brisa, gabament dukia tilara kaia, ban sin, wala nanira tabaikaia baha nani tilara kabia."
          },
          {
            "para": "Upla sutba airaitka brisa, wala nani aikuki baku Gabament Warkka nani tilara kaia."
          },
          {
            "para": "Tawan aiska brinka ba, upla sut karhnika sa gabament tanira; naha brinka ba, gabament bani mangkisa bara, klir lakisa, lulkaia laka ba kat kulki, aikuki baku, bara, upla bani aikupya laka kat, ban natka wal nani ni daukkbia sin."
          }
        ]
      }
    },
    {
      "title": "Kulkanka 22",
      "para": "Upla bani ba, upla baku airaitka brisa, main kaikankaia, baku sin, gabament tabaikanka baku, tasba aiska buisin asla takanka nani bilka brisa bara, gabament dukia nani sut kulki, pawaia natka nani, asla takaia nani, bara, aikulkanka nani sutba brin kaiasa, baku mika, upla baku ailukanka kat, bara, pri pali pawaia sip kabia."
    },
    {
      "title": "Kulkanka 23",
      "orderedlist": {
        "listitem": [
          {
            "para": "Upla bani ba airaitka brisa warkka kum brikaia, bara, aikupya pahkira wark plikaia, wala nani baku kaia, wark pain brikaia, bara, warka apu pyuara tabaikan kaiasa."
          },
          {
            "para": "Upla sutba airaitka brisa wala mita mayara kulkankaia apiasa, aiwarkka daukiba baku mâna sin baku kaia su."
          },
          {
            "para": "Upla wark taki naniba airaitka aprisa aimana kum brikaia, mana sin painkaia, baku sip kabia aitaya nani main kaikaia, upla baku iwaia, ban sin bilka sa kaka natka wala nani pliki mainka kaikan kaiasa."
          },
          {
            "para": "Upla bani ba airaitka risa aslatakanka dakni paskaia bara tilara dimaia sin, aibrinka nani dukyara aiklabaia mata."
          }
        ]
      }
    },
    {
      "title": "Kulkanka 24",
      "para": "Upla bani ba ai raitka brisa ris briaia, riska lilika briaia ai wark ka pyua kum brikaia, bara, baku sin ris pyua yari nani sin, ai mana wal."
    },
    {
      "title": "Kulkanka 25",
      "orderedlist": {
        "listitem": [
          {
            "para": "Upla bani ba, airaitka brisa iwaia natka pain kum brikaia, baku, sip kabia witin, bara, aitaika nani sin, siknis nani luhakaia; kau purara ban kulkan kaiasa: plun ba, praka, utla ba, sika nani yabaiaba, upla baku mainka kaikaia ba; baku sin, airaitka brisa wark apu sa pyuara, mainka kaikan kaia, siknis sa pyuara saua sakan sa bara, pyarka takansa bara, almuk takan sa bara, ban sin dia dia bui kra aidukia nani sut sauhki tikan sa bara, tabaikan karia."
          },
          {
            "para": "Mairin ba, kwihra sa bara, baikan pyuara sin airaitka brisa main kaikan kaia; bara, dia dia brinka nani sut yâban kaia, ani tuktika, marit laka kat kulki baikan kabia, apia, tnayara baikan kabia sin airaitka brisa wal baku main kaikan kaia."
          }
        ]
      }
    },
    {
      "title": "Kulkanka 26",
      "orderedlist": {
        "listitem": [
          {
            "para": "Upla bani ba, airaitka brisa aaisinska kwakaia, smalkanka ba pri natkara kaiasa, ulbaia ba pan, aisikaikaiaba pan. Baku sin, karhna munan kaiasa ulbaia ba, bara aisikaikaiaba, lan takaia; lila kulka naniba, sut lahma kaiasa baku sin, kul nanira dimaia ba sip takan kaiasa sut lahma, kumi bani daukan kaba kaiki."
          },
          {
            "para": "Kul smalkanka brinka kabia; upla ba; upla baku lukanka brikaia dukiara, smalkaia, baku sin, upla bani airaitka ba kulkaia, bara, upla bani aiprika laka kum kum bri nmaniba kulkaia dukiara smalkan kaia; tanka pain briaia bra, aidahra pain walaia, bara, pana laka tasba wala nani aikuki bara, indian nani sut aikuki kau taura kulkan kaiasa, baku si kupya kumi laka, upla sut mata, tasba aiska asla takanka daukiba ta baikan kaiasa."
          },
          {
            "para": "Tuktan nani aisika bani pa, sip kabia ailuhpya dia a dia lan takaia ba, witin pali pliki yabaia."
          }
        ]
      }
    },
    {
      "title": "Kulkanka 27",
      "orderedlist": {
        "listitem": [
          {
            "para": "Upla bani ba, pri lakara aitasbaya lukanka laka nani tilara, kaia, baku sin paskanka nani tilara, bara, sins laka tara nani pawanka dilara kaia, ban sin baha lilika briaia."
          },
          {
            "para": "Upla bani ba, airaitka brisa airispik ka laka ba, bara, aidukia nani ba sin, main kaikan kaia, witin aisinska tihukani, aiulbanka nani bak kra, apia, aipaskanka nani bak brisa kaka."
          }
        ]
      }
    },
    {
      "title": "Kulkanka 28",
      "para": "Upla bani ba, airaitka brisa, tasba aiskara, bara, aitasbayara sin la kat, bara, wapni laka kata iwaia; naha laka bapan na; upla nani raitka ba kulkaia, bara, pri laka ba kulkaia nani ba, sut alkaia mata."
    },
    {
      "title": "Kulkanka 29",
      "orderedlist": {
        "listitem": [
          {
            "para": "Upla sut bui ai tawan kara, rispik ka ba yaban kaiasa bara baman upla baku ai auya pah pawisa."
          },
          {
            "para": "Ai raitka nani ba , kulki, bara, ai prika lakaba wal, ai auya pah kaiasa kaka, upla bani ba la nani bapanba yabalka kat wapaia sa, baku mika, upla wala nani raitka, bara, prika laka aniba kaikaia, kulkaia sin, baku rispik ka yaia la kat iwaia, bara pana pana kupya pliki natka nani iwaia sa, kaka."
          },
          {
            "para": "Naha raitka naniba, bara prika laka nani ba kulkan kaia apiasa, Tasba Aiska Asla Takanka lukanka mapara sa kaka."
          }
        ]
      }
    },
    {
      "title": "Kulkanka 30",
      "para": "Naha laka bapanna, gavament ra kabia, dakni kumra kabia, upla kumra kabia, bilka ya bansa lukan kaia apia sa, raitka nani, bara, prika laka nani naha lakara aisan na, alki taibi munaia upla wala nanira."
    }
  ]
}